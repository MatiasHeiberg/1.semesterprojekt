
Er du vild med brætspil? Så kom og spil med tirsdag i lige uger på Silkeborg Bibliotek.

Det er lige meget, om du er ny eller garvet, om du er mest til worker placement eller deck building – her handler det om hyggeligt samvær og fælles spiloplevelser. Biblioteket stiller en samling nyere voksenbrætspil til rådighed, fra det populære ”Ticket to Ride” til racerbrætspillet ”Heat”. Du er også velkommen til at tage egne spil med.

Der er ofte deltagere, som introducerer forskellige spil, og man hjælper hinanden med at finde et bord og komme i gang. Du kan sagtens komme alene – der er altid nogen at spille med, og grupper dannes på tværs af dem, der møder op.

Det er gratis at deltage, og du behøver ikke at komme hver gang. Der vil være mulighed for at købe sodavand og snacks via MobilePay og the, kaffe og kakao i automat.

https://silkeborgbib.dk/silkeborg-bibliotek/arrangementer/faellesskab-baeredygtighed/braetspilscafe-pa-silkeborg-bibliotek

