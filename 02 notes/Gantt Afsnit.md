
> [!NOTE] Title
> [[Bilag 3 - Gantt diagram (original)]]
> [[Bilag 4 - Gantt diagram (opdateret)]]
> "Vi er bevidste om at det ikke er muligt at lave en realistisk tidsplan over et hele projektet" Henvis til Larman.
>"Most requirements analysis occurs during the elaboration phase, in parallel
with early production-quality programming and testing."
"the purpose of the inception phase is not to define all the requirements, or generate a believable estimate or project plan

Som en del af projektets forberedelse valgte vi tidligt at benytte et Gantt-diagram som planlægningsværktøj. Hensigten var at imødekomme udfordringer fra vores forrige projekt, hvor vi brugte for meget tid i analyse- og designfasen, i jagten på den perfekte løsning. Ved at fastsætte overordnede tidsrammer skulle Gantt-diagrammet tvinge os til at træffe beslutninger, også når de ikke var perfekte. Vi udledte opgaverne ud fra opgaveformuleringens krav, ikke som endelige opgaver, men som pladsholdere, der kunne justeres løbende. Allerede på dette tidspunkt var vi opmærksomme på, at det ikke er muligt at udarbejde en præcis og holdbar plan for hele forløbet. Dette er i tråd med Unified Process, hvor formålet med inception-fasen netop ikke er at fastlægge alle krav eller udarbejde en pålidelig projektplan (INDSÆT citat Larman, s. 47?)

Det oprindelige Gantt-diagram (INDSÆT ref BILAG 3) antog en relativt lineær proces gennem projektets faser, selvom vi forsøgte at visualisere iteration ved at lade UML-design og implementering overlappe. Vores forventning var at påbegynde implementeringen allerede efter én uge og dermed have tid til at tilføje yderligere funktionalitet.  Den estimerede tid til arbejdet med use cases og domænemodel var lav og gav ikke plads til gentagne revisioner.

Det opdaterede Gantt-diagram (INDSÆT ref BILAG 4) viser projektets faktiske forløb og afslører væsentlige afvigelser fra den oprindelige plan. Designfasen blev markant længere, idet vi arbejdede iterativt med use cases over en periode på cirka syv dage. Desuden er vejledningsmøder tilføjet, da de ændrede projektets retning hvilket medførte en betydelig reduktion af projektets ambitionsniveau og en afgrænsning til tre centrale use cases.

Når man sammenligner de to diagrammer, er det tydeligt, at jo mere vi lærte om problemdomænet gennem analyse og design, desto tydligere blev det, at vores oprindelige scope var urealistisk. Forløbet viste, at analyse- og designarbejdet tog længere tid end planlagt, da krav og arkitektur først blev tilstrækkeligt afklaret løbende i projektet. Dette medførte, at vi i praksis forblev i elaboration-fasen længere tid end forventet på baggrund af den oprindelige plan udarbejdet i inception-fasen. Larman påpeger, at formålet med inception-fasen netop ikke er at definere alle krav eller lave en fuldstændig projektplan, men derimod at sørge for et fælles udgangspunkt.(INDSÆT citat Larman, s. 47?)

Gantt-diagrammets styrke lå i at synliggøre vores afvigelser fra den oprindelige plan, men det viste sig utilstrækkeligt som styringsværktøj i den daglige projektudførelse. Diagrammet var effektivt til at dokumentere hvad der var planlagt og hvad der faktisk skete, men understøttede ikke beslutningstagning og prioritering af de næste skridt i projektet. De mange afvigelser og justeringer krævede et mere dynamisk planlægningsværktøj.

