I opgaven arbejder vi med Business Model Canvas som en overordnet skabelon for hele vores forretningsanalyse. Med modellens ni byggesten har vi vurderet, at vi kommer omkring de relevante elementer for vores specifikke case ved inddragelse af relevante værktøjer og modeller. Med udgangspunkt i de ovennævnte problemstillinger illustrerer vi med BMC-modellen, hvordan vi i udviklingen af vores software skaber og leverer værdi til bibliotekets arrangement. Vi har taget udgangspunkt i, hvordan vi forstår sammenhængen mellem de forskellige relationer i vores case. Vi har altså udfyldt BMC’en ud fra egne antagelser, da ingen konkrete kilder eller data, udover bibliotekets hjemmeside, har været tilgængelige på dette tidspunkt i projektet. Det betyder naturligvis også, at BMC’en har fungeret som et værktøj til at skabe overblik over, hvordan vores forretningside eventuelt kunne struktureres, og hvad der kunne være relevant for et fremtidigt system. Vi vurderede, at med projektets begrænsede tidsperiode og det større fokus, der lå på implementeringen og de dertilhørende designdiagrammer, at det vigtigste var at skabe et godt overblik og reflektere over centrale elementer, fremfor at indsamle mere data.



### Business Model Canvas

**1. Customer Segment**

- Borgere/deltagere - nybegyndere eller erfarne deltagere, game masters  
- Frivillige - facilitatorer, afviklere, administratorer
- Silkeborg Bibliotek - institutionel partner

I vores BMC opererer vi med tre forskellige customer segments, der er gensidigt afhængige af hinanden. Deltagere fungerer som vores end-users med mulighed for melde sig på spilhold, men også oprette sig som game master for en specifik aktivitet. De frivillige administrerer systemet og de fysiske arrangementer, mens biblioteket stiller lokaler, spil og ressourcer til rådighed. For at vores system kan fungere og blive en succes, kræver det aktive brugere, frivillige administratorer og en ressourcestærk partner. Biblioteket bliver ikke en bruger på samme måde som frivillige og deltagere gør det, men det fungerer som en partner, der får værdi af, at systemet findes - da det hjælper med at afvikle det kulturelle og sociale tilbud bedst muligt. Vores segmenter er afhængige af hinanden på hver deres måde, og vi kan derfor kategorisere vores system som en multi-sided platform (KILDE Business Model Generation s.76-79).

**2. Value Proposition**

- Risk reduction

Mindsker risiko for konflikter i forhold til begrænset spilinventar

Minimerer social angst ved at sikre tilmelding og holdplads, før arrangementet begynder

- Cost reduction

Frivillige aflastes, og der bliver givet mere ansvar til deltagere/game masters

 - Convenience

Deltagere skal ikke danne spilgrupper ad hoc.

For deltagere er der mulighed for at foreslå et specifikt spil som game master

Vores system kan understøtte brætspilscafeerne, så arrangementerne bliver et trygt og inkluderende rum, hvor det er nemt og simpelt at deltage på trods af sociale barrierer. Deltagere har mulighed for at organisere deres spilrunder med andre entusiaster - også uden de kender resten af spilholdet på forhånd.

**3. Channels**

- Facebook event
- Eventside
- Word of mouth
- Måske flyer/plakat til cafeen.
- Email-notifikationer/påmindelser

Vi vil nå nye medlemmer via facebook og bibliotekets hjemmeside. Derudover forventer vi, at mund-til-mund også vil have en god effekt på tilmeldingsraten. Email-notifikationer skal fungere som middel til at fastholde medlemmer.

**4. Customer Relationship**

- Frivillige - systemet afhjælper praktiske, logistiske opgaver og sørger for at give frivillige et godt overblik over et specifikt arrangements størrelse og allerede tilmeldte aktiviteter

- Borgere - Med mulighed for at tilmelde sig en spilaktivitet eller oprette sig som game master før arrangementets start sikrer vi, at deltagere oplever et mere trygt og roligt miljø, hvor spillet kan gå i gang, så snart man møder op. Det giver de tilmeldte en bedre oplevelse, hvor der kan fokuseres på det, der er hensigten - at spille brætspil.

Vores produkt vil give tilmeldte og frivillige en mere gnidningsfri oplevelse, der sikrer en bedre spiloplevelse og et trygt første møde med nye ligesindede.

**5. Revenue Streams**

- Det er gratis for brugere at blive medlem og bruge systemet - altså open source

- Det skaber værdi for biblioteket, fordi ressourcerne bliver bedre udnyttet, og det vil skabe øget deltagelse i et af bibliotekernes kulturtilbud

-  Frivillige aflastes

-  På sigt er der mulighed for andre samarbejdspartnere som brætspilsbutikker og andre kulturinstitutioner

Vores system vil ikke generere økonomiske indtægter, men man kan i stedet tale om, at det skaber stor indirekte værdi. Mange af de praktiske udfordringer, vi ser i det aktuelle tilbud, bliver løst. De frivilliges arbejde effektiviseres, og arrangementet vil tiltrække flere deltagere. Helt overordnet vil kvaliteten af hele arrangementet blive styrket, og det skaber en stor værdi for biblioteket, der får flere borgere forbi institutionen.

**6. Key Resources**

- Biblioteket

Biblioteket assisterer med fysiske ressourcer i form af lokaler, borde og stole. De stiller naturligvis også brætspil til rådighed.

- Frivillige

De frivillige arrangører er nødvendige for at det fysiske arrangement kører uden problemer. Der er desuden brug for administratorer til at håndtere medlemskaber i systemet.

- Teknik

Det er softwareplatformen, her WPF, der muliggør, at brugere kan interagere med systemet. Hertil kommer hele analyse- og designarbejdet, der sikrer et stabilt og funktionelt software. Et godt fundament er også vigtigt for en open source-model, så det er muligt at vedligeholde og udvikle systemet.        

Samlet set kan man tale om, at systemet er afhængigt af en kombination af menneskelige, tekniske og fysiske ressourcer. Vores software giver ikke mening uden et fysisk rum til at afholde arrangementet og til at samle sig i de konstellationer, der er blevet oprettet i systemet. Her spiller biblioteket en central rolle som key ressource. Det er også biblioteket, der stiller brætspillene til rådighed. Ydermere er det nødvendigt, at der i et eller andet omfang eksisterer en form for arrangører, der sørger for, at hele afviklingen foregår, som den skal – heri ligger den menneskelige ressource. Der er desuden brug for frivillige kræfter til at fungere som administratorer i systemet. Det er også relevant at nævne, at vores system også kræver visse tekniske ressourcer, fx platformen, der for nuværende er WPF, for at kunne håndtere en eventuel tilmeldingsproces digitalt.

**7. Key Activities**

- Socioøkonomisk værdiskabelse
- Open source
- Åben for alle at bruge
- Understøtter public service

I udviklingen af et softwaresystem, der skal supplere brætspilscafeen på Silkeborg Bibliotek, er der fokus på at understøtte fællesskab, sammenhold og tilgængelighed. Systemet udvikles som open source og kan derfor benyttes af alle uanset økonomiske ressourcer. Med oprettelse og tilmelding af aktiviteter skal softwaren fungere som et værktøj til inklusion. I tråd med det er produktet også med til at understøtte den public service-rolle, som biblioteket har, fordi forventningen er, at brug af systemet vil skabe flere potentielle deltagere til arrangementet. Produktet er med til at fremme ESG, fordi det skaber en social værdi gennem inklusion. Samtidig er modellen open source, hvilket bygger på principper om ansvarlighed og transparens. (SE BILAG Obs-forretningsudvikling - ESG)

**8. Key Partnerships**

Biblioteket er i denne case en af de vigtigste partnere. De sørger for de fysiske rammer, men ligesom der nævnes under byggesten 6, er frivillige, det vil sige arrangører og administratorer, ligeledes centrale for, at vores system kan benyttes efter hensigten. Desuden kan der være partnere i form af hosting- eller cloud-services, der er nødvendige for, at vi kan bruge softwaren.

**9. Cost Structure**

 - Tekniske omkostninger

- Fysiske/menneskelige ressourcer

For den specifikke case med en brætspilscafe på Silkeborg Bibliotek er omkostningerne minimale. Men da vi har at gøre med et softwareprodukt kan der være tekniske omkostninger i form af hosting eller cloud-løsninger. Vi arbejder indtil videre med den antagelse, at arrangørerne er frivillige, og biblioteket stiller det fysiske rum tilgængeligt uden betaling, men i andre cases kan man godt forestille sig, at der kunne lægge udgifter her.