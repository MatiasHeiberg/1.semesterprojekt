Undervejs i vores projekt fik vi mulighed for at lave et interview med den medarbejder, der har opstartet brætspilscafeen på Silkeborg Bibliotek. Interviewet blev lavet sent i processen, også for sent, da vi i den indledende analyse arbejdede primært ud fra antagelser baseret på artiklen fra bibliotekets hjemmeside. Artiklen gav os et udgangspunkt, men interview-muligheden gjorde det tydeligt, at der i den kvalitative data lå ny domæneviden og stor indsigt i, hvilke reelle behov arrangementet har. Ideelt set burde interviewet have fundet sted langt tidligere, da det først var her, vi fik den praktiske forståelse af, hvordan den konkrete brætspilscafe fungerer på nuværende tidspunkt. Det resulterede i en mindre justering af vores domænemodel, hvor vi fjernede entiteten 'Frivillig' og i stedet tilføjede 'Ansat', som organisator og initiativtager. Interviewet gjorde det endvidere klart, at flere af vores, på det tidspunkt, prioriterede 'should'- og 'could'-krav i vores MoSCoW-model måske ikke afspejlede de faktiske behov, men var baseret på antagelser. Som et eksempel får vi svaret: "Nej, det gør vi ikke, og det gad jeg virkelig godt at vide,"(INDSÆT KILDE transskription del 1, afsnit 102 ) på spørgsmål om, hvorvidt der bliver holdt styr på, hvilke spil der er populære, og hvad der skal købes ind. Dette krav om data og overblik for en eventuel administrator/organisator skal derfor muligvis prioriteres anderledes i senere iterationer.  